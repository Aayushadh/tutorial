Det finns mängder av olika editorer och till största del handlar det om personliga preferenser. De flesta Python-programmerare använder komplexa men väldigt kraftfulla IDEer (Integrated Development Enviroments), som till exempel PyCharm. Som nybörjare kan detta dock vara mindre lämpligt, våra rekommendationer är lika kraftfulla, men betydligt enklare.

Våra förslag är listade nedan, men fråga gärna din coach vilken editor de föredrar - det gör det enklare att få hjälp av dem.

## Visual Studio Code

Visual Studio Code är en källkodsredigerare som utvecklats av Microsoft för Windows, Linux och macOS. Den innehåller stöd för felsökning, inbäddad Git-kontroll, syntaxmarkering, intelligent kodkomplettering, kodsnuttar, och kodrefaktorering.

[Ladda ner den här](https://code.visualstudio.com/)

## Gedit

Gedit är gratis, open-source och tillgänglig för alla operativsystem.

[Ladda ner den här](https://wiki.gnome.org/Apps/Gedit#Download)

## Sublime Text 3

Sublime Text är en väldigt populär editor med en fri testperiod och finns tillgänglig för alla operativsystem.

[Ladda ner den här](https://www.sublimetext.com/3)

## Atom

Atom är en annan populär editor. Den är gratis, open-source och finns för Windows, OS X och Linux. Atom är utvecklat av [GitHub](https://github.com/).

[Ladda ner den här](https://atom.io/)

## Varför installerar vi en kodredigerare?

Du kanske undrar varför vi installerar ett speciellt program för att redigera kod istället för att bara använda något som Word eller Notepad.

För det första måste kod vara **oformaterad text**, och problemet med program som Word eller Textedit är att de inte skapar oformaterad text, de skapar formaterad text (med typsnitt och stilar) i speciella format som [RTF (Rich Text Format)](https://en.wikipedia.org/wiki/Rich_Text_Format).

Den andra anledningen är att kod-editorer är specialiserade för att redigera kod och kan erbjuda användbara funktioner som markering med färger beroende på kodens betydelse eller automatiskt avsluta citattecken åt dig.

Vi kommer att se allt detta i praktiken senare. Snart kommer du tänka på din trogna gamla editor som ett av dina favoritverktyg. :)